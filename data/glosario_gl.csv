#Título,Descripción
O orzamento municipal,"O orzamento dun Concello é un documento que aproba o Pleno e especifica os gastos que como máximo se realizarán durante o exercicio e os ingresos que se prevén obter durante o mesmo período. Todas as entidades locais están obrigadas a aprobar o seu orzamento do ano no derradeiro trimestre do ano anterior. Desta maneira o 1 de xaneiro de cada ano teñen que ter o seu orzamento aprobado. Con todo, se ao comezar o ano non aprobasen o orzamento, a normativa estabelece que se prorroga automaticamente o do exercicio anterior."
Como se clasifica o orzamento do gasto,"Os gastos do orzamento clasifícanse de acordo con tres clasificacións diferentes:<ul><li>Orgánica: que informa de quen realiza o gasto.</li><li>Por programas, que informa sobre en que se gasta, é decir, a finalidade do gasto.</li><li>Económica, que informa sobre como se gasta, sobre a natureza económica do gasto.</li></ul>"
Clasificación orgánica do orzamento do gasto,"A clasificación orgánica do orzamento do gasto informa de que unidade orgánica do Concello xestiona o gasto, é dicir, que área ou servizo é o responsable da súa execución. Esta clasificación é opcional."
Clasificación económica do orzamento de gasto,"A clasificación económica do orzamento do gasto informa de como se gasta, é por este motivo que os créditos do orzamento de gasto ordénanse segundo a súa natureza económica, distinguindo entre os créditos destinados a operacións correntes, como os gastos necesarios para o funcionamento dos servizos públicos (gastos de personal e bens e servizos), os créditos destinados a operacións de capital (como os gastos en investimentos reais) e os créditos destinados a operacións de caracter financeiro (como as amortizacións dos préstamos que recibiron as entidades locais)." 
Clasificación por programas do orzamento do gasto,A clasificación por programas do orzamento do gasto informa sobre a finalidade e os obxectivos dos créditos que con eles deséxanse conseguir.
Como se clasifica o orzamento de ingresos,"O orzamento de ingresos pódese clasificar de acordo coa seguinte clasificación:<ul><li>Clasificación económica, que presenta a información segundo a natureza económica dos dereitos orzamentarios.</li><li>Clasificación orgánica, que informa sobre quen ingresa. As entidades locais poden clasificar os ingresos atendendo á súa propia estrutura. É unha posibilidade que teñen as entidades locais e, por tanto, unha clasificación de carácter opcional.</li></ul>"
Imposto sobre bens inmobles,"O IBI é un imposto municipal, directo, real, obxectivo, periódico e obrigatorio, que grava o valor dos bens inmobles. Están obrigados a pagar este imposto os propietarios, usufructuarios ou concesionarios de calquera ben inmoble ou propiedade (piso, praza de garaxe, trasteiro, tenda, casa, despacho, etc.). En caso de transmisión, o novo propietario ten que pagar o imposto a partir do ano seguinte. A xestión deste imposto compártena o municipio e a Administración tributaria do Estado."
Imposto de actividades económicas,"O IAE é un imposto directo, real e obrigatorio, que grava a realización de calquera tipo de actividade económica, tanto se é exercida por unha persoa física coma xurídica. Teñen que pagar este imposto as empresas ou entidades que obtiveron unha cifra neta de negocio igual ou superior ao millón de euros durante o penúltimo exercicio. A xestión deste imposto compártea o concello e a Administración tributaria do Estado."
Imposto de vehículos de tracción mecánica,"O imposto de vehículos de tracción mecánica (IVTM) é un tributo directo que grava a titularidade dos vehículos aptos para circular por vías públicas. Teñen que pagar anualmente este imposto os propietarios de vehículos dados de alta. A xestión deste imposto é integramente municipal."
"Imposto sobre construcións, instalacións e obras","O ICIO é un tributo municipal que os Concellos poden esixir se previamente o aprobaron na ordenanza fiscal correspondente. O ICIO tense que pagar pola realización dentro do termo municipal de calquera construción, instalación ou obra para a cal se requira obter unha licenza urbanística ou presentar unha declaración responsable ou unha comunicación previa. A xestión deste imposto é integramente municipal."
Imposto sobre o incremento do valor dos terreos de natureza urbana,"O IIVTNU é un tributo directo que grava o incremento de valor que experimentou un terreo mentres unha persoa foi propietaria dun piso, aparcadoiro, trasteiro, local, terreo, etc... Ten que pagar este imposto a persoa que vende un piso, unha praza de garaxe, un trasteiro, unha tenda, unha casa, etc..., polo incremento do valor que experimentou o terreo mentres foi propietario. No caso de herdanza ou doazón, é o novo propietario quen ten que pagar o imposto. A xestión deste imposto é integramente municipal."
Taxas e prezos públicos,"Cando o Concello realiza actividades que benefician ou interesan particularmente aos cidadáns, pode esixir taxas ou prezos públicos. Tamén se esixirá unha taxa cando teña lugar o aproveitamento especial da vía pública a favor dun particular. Exemplos típicos de actividades polas cales se esixe unha taxa son a recollida do lixo, a concesión dunha licenza urbanística ou un vao. Ten que pagar a taxa a persoa que se beneficia do dominio público ou dun servizo ou actividade que realiza o Concello. É o Concello quen determina mediante as ordenanzas fiscais o importe da taxa. A diferenza entre unha taxa e un prezo público é que a taxa establécese para servizos que só presta o Concello (exemplo o vaos), e o prezo público utilízase para aqueles servizos que tamén poden ser prestados por unha empresa privada (por exemplo as entradas a instalacións deportivas, escolas infantís etc.)."
Contribucións especiais,"Cando o Concello realiza obras públicas ou establece servizos dos cales a cidadanía obtén un beneficio ou incrementa o valor dos seus bens, pódense esixir contribucións especiais."
Resultado orzamentario axustado,"O resultado orzamentario axustado forma parte do estado de liquidación do orzamento e é a diferenza entre os dereitos de cobro que se liquidaron no exercicio e as obrigacións de pago recoñecidas no mesmo período. Por tanto, é unha magnitude que reflicte o superávit ou déficit do exercicio do Concello. O resultado orzamentario tense que axustar coas obrigacións que se financian con remanente de tesourería para gastos xerais e as desviacións de financiamento do exercicio derivadas dos gastos con financiamento afectado, xa que estas circunstancias distorsionan o resultado orzamentario. Cando o resultado orzamentario axustado do exercicio é negativo, atopámonos diante dunha situación financeira que ten que ser analizada e se é o caso corrixida, xa que este saldo manifesta a incapacidade dos dereitos recoñecidos no exercicio para atender as obrigacións xeradas nel mesmo, e por tanto un incumprimento do principio de estabilidade orzamentaria."
Remanente de tesourería para gastos xerais,"O remanente de tesourería para gastos xerais forma parte do estado de liquidación do orzamento e é a suma dos dereitos pendentes de cobro (do mesmo exercicio e do anterior) máis os fondos líquidos de tesourería e menos os créditos pendentes de pago (do mesmo exercicio e do anterior). Esta magnitude non significa un sobrante de tesourería, é sinxelamente o resultado líquido que se obtería no hipotético caso en que se cobrasen todos os dereitos recoñecidos e se pagasen todas as obrigas recoñecidas, tanto orzamentarias como non orzamentarias, tendo en conta as desviacións de financiamento afectadas positivas acumuladas."
Aforro neto,"A magnitude do aforro neto é un indicador da situación financeira da entidade local, da capacidade de poder atender no seu vencemento a carga financeira do endebedamento. Calcúlase da seguinte maneira: suma dos ingresos liquidados correspondente a impostos, taxas e prezos públicos, transferencias correntes e ingresos patrimoniais, menos os gastos relativos a persoal, bens correntes e servizos e transferencias correntes (non se contemplan os gastos financiados con remanente de tesourería para gastos xerais). A este resultado ténselle que restar a anualidade teórica de amortización correspondente aos préstamos concertados a longo prazo e aos avais a terceiros pendentes de reembolsar."
Período medio de pago,O indicador Período medio de pago (PMP) mide o prazo que transcorre dende a entrega dos bens ou a prestación dos servizos a cargo do provedor e o pago material da operación. Segundo a normativa vixente este período non pode superar os 30 días.
Capacidade de financiamento,"A capacidade ou necesidade de financiamento dun Concello mídese como a diferenza entre os ingresos non financeiros e os gastos non financeiros. Cando o resultado é positivo (capacidade de financiamento), indica que a entidade ten capacidade de financiamento ou superávit de orzamento non financeiro. En cambio, se o resultado é negativo, indica que a entidade necesita financiamento, é dicir, que ten que recorrer ao endebedamento."
Regra do gasto,"A regra do gasto establece un teito de gasto para o orzamento das Administracións públicas. A normativa vixente establece que o gasto computable do orzamento do Concello non pode superar a taxa de referencia do produto interior bruto (PIB) a medio prazo da economía española, sendo posible superala unicamente no suposto de que ese exceso se compense con aumentos de ingresos de carácter permanente."
Débeda viva,"A débeda viva é a totalidade da débeda pendente de pagar que ten o Concello procedente de préstamos a longo prazo con entidades financeiras e avais, é dicir, é o capital pendente de amortizar máis os xuros xerados."
Créditos iniciais,"Datos económicos do orzamento inicialmente aprobado."